---
layout: page
title: "ข่าว 2 :พนักงาน Apple ในสหรัฐฯ หยุดงานประท้วงวันคริสต์มาส เรียกร้องการทำงานที่ดีขึ้น"
permalink: /AppleEmployee/
---

# **พนักงาน Apple บางส่วนในสหรัฐฯ เตรียมหยุดงานประท้วงวันคริสต์มาสอีฟ เรียกร้องสภาพการทำงานที่ดีขึ้น**

<p align="center">
<img src="https://www.blognone.com/sites/default/files/styles/thumbnail/public/topics-images/apple.png?itok=0qfnvqOo" style="width:150px;height:150px;">
</p>

กลุ่มพนักงาน #AppleToo ที่ปัจจุบันปรับเป็น
[Apple Together](https://appletogether.org/)เตรียมนัดหยุดงานประท้วงในวันคริสต์มาสอีฟ วันที่ 24 ธันวาคมนี้ หรือคืนนี้ของบ้านเรา เพื่อเรียกร้องสภาพการทำงานที่ดีขึ้นอีกครั้ง ผ่านโพสต์ทวิตเตอร์
[Apple Together](https://twitter.com/AppleLaborers/status/1474119772384096271)

เป้าหมายหลักของการนัดหยุดงานประท้วงครั้งนี้คือการเรียกร้องสภาพการทำงานที่ให้ความเคารพกับพนักงาน เรียกร้องวันลาป่วยที่ยังได้รับค่าจ้าง การป้องกันจากโควิดสำหรับแนวหน้า และสวัสดิการด้านสุขภาพจิตสำหรับพนักงาน

<p align="center">
<img src="https://www.blognone.com/sites/default/files/externals/c72a9dd63551d5c85d3fb8c4f4399bfb.jpg" style="width:700px;height:450px;">
</p>

ก่อนหน้านี้พนักงาน Apple ตั้งกลุ่ม #AppleToo
[ร่วมกันส่งจดหมายถึง Tim Cook](https://www.blognone.com/node/124598)
เรียกร้องสภาวะการทำงานที่เป็นธรรมมากขึ้น แต่หลังจากนั้น Apple กลับ
[ไล่แกนนำของกลุ่มออกจากงาน](https://www.blognone.com/node/125298) แม้จะอ้างสาเหตุอื่น แต่พนักงานบางส่วนก็ไม่เชื่อนัก

ใน[จดหมาย](https://appletoo.us/letter/)
กลุ่ม #AppleToo ระบุว่าแม้ Apple จะผลักดันเรื่องความเท่าเทียมในที่ทำงาน แต่เมื่อพนักงานร้องเรียนปัญหาการกลั่นแกล้งหรือเหยียดหยาม ฝ่ายบุคคลก็ไม่สามารถแก้ปัญหาได้ นอกจากนี้ยังมีปัญหาเรื่องความเป็นส่วนตัว ซึ่งพนักงานต้องผูกข้อมูลส่วนตัวกับอุปกรณ์ที่ใช้ และถ้าพนักงานต้องการใช้สิทธิ์บริการสุขภาพของบริษัท ก็ต้องยินยอมเปิดเผยข้อมูลสุขภาพส่วนตัวให้ Apple และพาร์ทเนอร์เป็นเวลานาน 2 ปีด้วย ทำให้เหมือนกับแม้ Apple จะดูใส่ใจความเป็นส่วนตัวของผู้ใช้ แต่กลับไม่ใส่ใจความเป็นส่วนตัวของพนักงานเท่าที่ควร

### ที่มา [Blognone](https://www.blognone.com/node/126438)

---
